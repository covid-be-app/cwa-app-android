<p>
    Deze Contactopsporingsapp werd ontwikkeld in het kader van de uitbraak van het
    Coronavirus en op initiatief&nbsp;van de Belgische regering en de gefedereerde
    entiteiten.
</p>
<p>
    De Contactopsporingsapp is gebaseerd op het "Decentralized Privacy-Preserving
    Proximity Tracing" systeem ("DP-3T systeem") ontwikkeld door een
    internationaal consortium van technologen, juristen, ingenieurs en
    epidemiologen van verschillende universiteiten. Meer gedetailleerde informatie
    over het DP-3T systeem&nbsp;is publiek beschikbaar op
    https://github.com/DP-3T/documents. Daarnaast maakt de
    Contactopsporingsapp&nbsp;gebruik van het Exposure Notification System dat
    door Google en Apple is ontwikkeld. Dit Exposure Notification System stelt de
    Contactopsporingsapp in staat om meldingen naar de gebruiker te sturen, zoals
    hieronder nader wordt toegelicht. Meer informatie over het systeem voor
    kennisgeving van blootstelling is beschikbaar op
    https://www.google.com/covid19/exposurenotifications/.
</p>
<p>
    Het gebruik van de Contactopsporingsapp is volledig vrijwillig. Met andere
    woorden, er is geen enkele verplichting om deze Contactopsporingsapp te
    installeren.
</p>
<p>
    De Contactopsporingsapp is bedoeld voor gebruik in elk land dat ook een DP-3T
    systeem gebruikt. Dit betekent dat als een gebruiker van de Belgische
    Contactopsporingsapp zo een land bezoekt, hij/zij&nbsp;ook meldingen kan
    ontvangen dat hij/zij&nbsp;een risico heeft gelopen in dit land.
</p>
<h2>Wie is de controller voor de app?</h2>
<p>
    Deze Contactopsporingsapp wordt gereguleerd door het “Koninklijk Besluit
    nr.&nbsp;44 van 26 juni 2020 betreffende de gezamenlijke gegevensverwerking
    door Sciensano en de door de bevoegde regionale overheden of door de bevoegde
    agentschappen aangeduide contactcentra, gezondheidsinspecties en mobiele teams
    in het kader van een contactonderzoek bij personen die (vermoedelijk) met het
    coronavirus COVID-19 besmet zijn op basis van een gegevensbank bij Sciensano”
    (hierna “Koninklijk Besluit nr.&nbsp;44” genoemd).
</p>
<p>
    Deze Contactopsporingsapp wordt aangeboden door de regionale
    gezondheidsdiensten en Sciensano is verantwoordelijk voor de
    serverinfrastructuur van de app. Sciensano is een openbare instelling met
    rechtspersoonlijkheid opgericht door de wet van 25 februari 2018 betreffende
    de oprichting van Sciensano, met maatschappelijke zetel te Juliette
    Wytsmanstraat 14, B-1050 Elsene en geregistreerd bij de Kruispuntbank van
    Ondernemingen onder het nummer 0693.876.830 (hierna "Sciensano" genoemd).
</p>
<p>
    Volgens het Koninklijk Besluit nr. 44 treedt Sciensano op als de
    verantwoordelijke voor het verzamelen en verwerken van persoonsgegevens in de
    zin van de Algemene Verordening inzake de GegevensBescherming ("AVGB”
    genoemd).&nbsp;
</p>
<p>
    Sciensano kan worden gecontacteerd op het hierboven vermelde adres en via
    e-mail op coronalert@sciensano.be.
</p>
<p>
    Sciensano heeft een functionaris voor gegevensbescherming aangesteld, die
    bereikbaar is via dpo@sciensano.be.
</p>
<h2>
    Wat is het doel van de appvoor het opsporen van contacten en hoe werkt het?
</h2>
<p>Nabijheidstracering</p>
<p>
    Het doel van de Contactopsporingsapp is om burgers te informeren die in de
    nabijheid van een COVID-19-positieve persoon zijn geweest en dus zijn
    blootgesteld aan het virus, zonder de identiteit van het contact te onthullen
    of waar en wanneer juist het contact heeft plaatsgevonden. De verschillende
    verwerkingen van persoonsgegevens in het kader van deze meldingsprocedure en
    in het kader van de registratie als gebruiker van de Contactopsporingsapp zijn
    gebaseerd op redenen van algemeen belang&nbsp;(art.&nbsp;6.1 (e) van de AVGB)
    en, voor zover het gegevens met betrekking tot de gezondheid betreft, op
    redenen van algemeen belang op het gebied van de
    volksgezondheid&nbsp;(art.&nbsp;9.2 (i)&nbsp;van de AVGB). De
    Contactopsporingsapp wordt geregeld door het Koninklijk Besluit nr.&nbsp;44.
    De verwerkingsactiviteiten worden inderdaad uitgevoerd in het algemeen belang,
    aangezien ze tot doel hebben de verspreiding van COVID-19 in te dijken en de
    bevolking tegen deze epidemie te beschermen.
</p>
<p>
    Om dit doel te bereiken genereert de Contactopsporingsapp Geheime Sleutels en
    berekent van deze sleutels kortstondige (met andere woorden, tijdelijke),
    willekeurige ID’s die de telefoon van de gebruiker vertegenwoordigen. Deze
    ID's zijn efemeer omdat ze op een hoge frequentie worden aangepast (elke 10-20
    minuten), d.w.z. op dezelfde frequentie als het Bluetooth MAC-adres (dit is
    tijdelijke identifiers die Bluetooth-apparaten gebruiken om de afzender of
    ontvanger van berichten aan te geven).
</p>
<p>
    De telefoon van de gebruiker zendt deze willekeurige ID's uit en registreert
    ook de willekeurige ID's die worden uitgestuurd door andere telefoons&nbsp;in
    de buurt en slaat deze op voor 14 dagen samen met de datum, de signaalsterkte
    en de duur.
</p>
<p>
    Om getest te worden op COVID-19 moet een gebruiker contact opnemen met een
    zorgverlener die een staal neemt. De zorgverlener of de gebruiker zelf
    registreren een pseudonieme identificatiecode van de telefoon van de gebruiker
    in de testserver. Vanaf dat moment zal de Contactopsporingsapp regelmatig de
    testserver controleren, aan de hand van deze anonieme identificatiecode, om na
    te gaan of het testresultaat beschikbaar is. Zodra het testresultaat
    beschikbaar is, zal de Contactopsporingsapp de gebruiker informeren over het
    testresultaat: negatief of positief. Als het resultaat positief is, moet de
    gebruiker contact op te nemen met de arts. De gebruiker kan dan toestemming
    geven om de Geheime Sleutels die de eerder uitgezonden willekeurige ID's
    genereren (zoals verder beschreven in paragraaf 4) op te laden naar de
    centrale server. Om onjuist gebruik tot een minimum te beperken, wordt deze
    upload geautoriseerd door de testserver die een autorisatiecode naar de
    centrale server stuurt. Direct na de upload worden al deze Geheime Sleutels
    van de telefoon verwijderd.
</p>
<p>
    Behalve als ze worden&nbsp;geüpload, blijven de Geheime Sleutels om de
    uitgezonden willekeurige ID's te genereren voor een periode van maximaal 14
    dagen in&nbsp;de telefoon. De opgenomen willekeurige ID's van andere
    gebruikers verlaten nooit de telefoon&nbsp;en worden na 14 dagen vernietigd.
</p>
<p>
    Zodra de Geheime Sleutels om de uitgezonden willekeurige ID's te genereren
    door een geïnfecteerde gebruiker naar de centrale server zijn geüpload kan de
    Contactopsporingsapp van andere gebruikers deze Geheime Sleutels van de server
    halen. Op deze manier kan de app inschatten of die andere gebruikers aan het
    virus zijn blootgesteld door de nabijheid van een COVID-19-positieve persoon
    die zijn gegevens heeft geüpload. Als&nbsp;de Contactopsporingsapp die de
    gegevens van de server ophaalt een substantieel&nbsp;risico op
    infectie&nbsp;detecteert (d.w.z. dat de gebruiker gedurende een periode van
    ten minste 15 minuten in de buurt van een COVID-19-positieve persoon is
    geweest), zal deze de gebruiker informeren en bepaalde acties aanbevelen door
    middel van een pushmelding in de Contactopsporingsapp. Het is uitsluitend de
    verantwoordelijkheid van de gebruiker om deze aanbevelingen op te volgen.
</p>
<p>
    Voor de duidelijkheid en om twijfel te voorkomen, de Contactopsporingsapp doet
    dit NIET:
</p>
<ul>
    <li>
        toezicht houden op de naleving van door de overheid opgelegde quarantaine-,
        isolatie- of sociale afstandsmaatregelen;
    </li>
    <li>opsporen van COVID-19 positieve patiënten;</li>
    <li>
        in reële tijd informatie over een hoog-risico contact met een positieve
        patiënt doorgeven;
    </li>
    <li>
        informatie sturen over gebruikers zonder een positief testresultaat;
        noch&nbsp;
    </li>
    <li>
        &nbsp;hotspots of trajecten van COVID-19-positieve patiënten identificeren.
    </li>
</ul>
<p>Beperkte verwerking voor statistische doeleinden</p>
<p>
    Op basis van de informatie die naar de centrale server wordt geüpload, kan
    Sciensano beperkte geaggregeerde statistieken samenstellen, zoals het tellen
    van het aantal geüploade sleutels per dag en het aantal mensen die de
    Contactopsporingsapp&nbsp;gebruiken en die elke dag positief getest zijn.
    Sciensano zal alleen die cijfers genereren op basis van eerder geanonimiseerde
    gegevens. Sciensano heeft geen toegang tot de namen, telefoonnummers of andere
    "persoonlijke gegevens" die door de gebruikers worden verstrekt of gegenereerd
    door het gebruik van de Contactopsporingsapp.
</p>
<h2>
    Welke persoonsgegevens worden verzameld en verwerkt bij het gebruik van de
    appvoor het opsporen van contacten?
</h2>
<p>
    Het DP-3T systeem is specifiek ontworpen om het verzamelen en verwerken van
    gegevens tot een minimum te beperken. Bij gebruik van de Contactopsporingsapp
    worden alleen gegevens verzameld waarmee de gebruiker kan worden geïnformeerd
    dat hij of zij mogelijk is blootgesteld aan het virus. De Contactopsporingsapp
    informeert de gebruiker niet wie het mogelijke besmettelijke contact was, of
    waar het contact plaatsvond. De enige informatie die wordt verstrekt is de
    datum van het contact met een hoog risico. &nbsp;
</p>
<p>
    Hieronder volgt een gedetailleerde beschrijving van de verzamelde gegevens.
    Aan de hand van de verzamelde gegevens is het niet mogelijk om personen direct
    of indirect te identificeren. Sciensano heeft geen toegang tot de namen van de
    gebruikers van de Contactopsporingsapp, noch tot andere persoonlijke gegevens
    die het mogelijk maken hen te identificeren (telefoonnummer, nationaal
    registratienummer, IP-adres, enz.). Het kan echter niet worden uitgesloten dat
    bijvoorbeeld een gebruiker die ervan op de hoogte is gesteld dat hij/zij in
    nauw contact is geweest met een persoon die positief is bevonden voor
    COVID-19, deze persoon kan identificeren. Daarom worden de gegevens over het
    algemeen als persoonsgegevens beschouwd, zij het pseudonieme persoonsgegevens.
    De sleutels en willekeurige ID's (zoals hieronder nader toegelicht) worden als
    gezondheidsgerelateerde gegevens beschouwd wanneer (i) de Contactopsporingsapp
    vaststelt dat een persoon een risico op infectie loopt, (ii) de persoon een
    test registreert en (iii) de persoon een positieve testuitslag deelt.
</p>
<p>Geheime sleutel</p>
<p>
    Na installatie genereert de Contactopsporingsapp elke dag een Geheime Sleutel
    die op de telefoon&nbsp;van de gebruiker wordt opgeslagen.
</p>
<p>
    De Geheime Sleutel wordt gedeeld met alle andere gebruikers om te bepalen of
    er een mogelijk besmettelijk contact heeft plaatsgevonden als de gebruiker
    meldt dat hij/zij is gediagnosticeerd met COVID-19 door deze informatie te
    uploaden naar de centrale server zoals beschreven in paragraaf&nbsp;3.
</p>
<p>
    Om de persoonlijke levenssfeer van de gebruikers te beschermen en om het
    risico te verkleinen dat de personen die Geheime Sleutels opladen na een
    diagnose met COVID-19 geïdentificeerd kunnen worden, zal de
    Contactopsporingsapp&nbsp;van elke gebruiker (gemiddeld elke 5 dagen) een
    dummy Geheime Sleutel opladen naar de centrale server.
</p>
<p>Tijdelijke willekeurige ID's</p>
<p>
    Telefoons met de Contactopsporingsapp sturen via Bluetooth willekeurige
    getallen (ID’s) uit, die bestaan uit combinaties van enen en nullen. Deze ID's
    worden berekend met behulp van de Geheime Sleutels. Eenmaal uitgezonden worden
    deze ID's van de telefoon verwijderd.
</p>
<p>
    De telefoon ontvangt de ID's die worden uitgezonden door nabijgelegen
    telefoons en slaat de ontvangen ID's lokaal op met de volgende informatie:
    ontvangen ID, signaalsterkte, duur en datum.
</p>
<p>
    Deze gegevens van de ontvangen ID's worden opgeslagen op de telefoon&nbsp;en
    verlaten de telefoon nooit.
</p>
<p>Testresultaten van het laboratorium &nbsp;</p>
<p>
    Gebruikers hebben de mogelijkheid om het resultaat van hun COVID-19
    laboratoriumtest op te vragen via de app die verbinding maakt met de server om
    de testresultaten te bekomen.
</p>
<p>IP-adres</p>
<p>
    IP-adressen van gebruikers die sleutels downloaden/uploaden worden expliciet
    verwijderd uit alle logbestanden of opslagruimten. In de Belgische
    architectuur zorgt een PROXYserver voor het verwijderen van het IP-adres van
    de oplader (of de server doet het zelf en dit moet geauditeerd worden).
</p>
<p>Verkeersgegevens over de upload</p>
<p>
    Gebruikers die hun Geheime Sleutels opladen naar de centrale server doen dat
    via de webservice, samen met de datum waarop de Geheime Sleutel werd gebruikt
    en&nbsp;de geschatte datum waarop de gebruiker besmettelijk werd.
</p>
<p>
    De Contactopsporingsapp verzamelt geen locatiegegevens. De gebruiker kan
    echter wel binnen de Contactopsporingsapp&nbsp;aangeven in welk(e)
    land(en)&nbsp;hij/zij op een bepaalde datum is geweest om interoperabiliteit
    te bekomen met de Contactopsporingsapps van andere landen.&nbsp;In dit geval
    wordt de Geheime Sleutel naar het door de gebruiker aangegeven land gestuurd.
    Dit betekent dat het naar de “European Federation Gateway Service” wordt
    gestuurd, en van daaruit naar de backoffice van de app van het land waar de
    sleutel is gebruikt (tegenhanger van Sciensano) en van daaruit naar alle
    app-gebruikers van dat land.
</p>
<p>
    Alleen gebruikers waarvoor de testserver een autorisatiecode heeft gestuurd
    (na bevestiging dat de gebruiker positief is getest) naar de centrale
    server&nbsp;kunnen met succes gegevens opladen naar de centrale server.
</p>
<p>Autorisatiecode</p>
<p>
    Wanneer een gebruiker COVID-19 positief wordt getest, stuurt de
    testserver&nbsp;een autorisatiecode naar de centrale server. Wanneer een
    gebruiker zijn/haar Geheime Sleutels wil opladen, controleert de centrale
    server of hij een autorisatiecode voor deze specifieke gebruiker heeft
    ontvangen. Als de centrale server inderdaad een autorisatiecode heeft
    ontvangen voor deze specifieke gebruiker, zal de gebruiker de Geheime Sleutels
    kunnen opladen.
</p>
<p>Bezochte landen</p>
<p>
    De gebruiker kan ervoor kiezen om in de Contactopsporingsapp aan te geven
    welke landen hij/zij heeft bezocht. Daarnaast verzamelt en verwerkt de
    Contactopsporingsapp geen andere locatiegegevens.
</p>
<p>Persoonlijke gegevens van kinderen</p>
<p>
    Rekening houdend met het feit dat de Contactopsporingsapp gericht is op de
    bescherming van de gezondheid en gezien de garanties die worden geboden om de
    risico's voor de gebruikers van de app sterk te verminderen (vrijwillig
    gebruik, beperkte en gepseudonimiseerde gegevens, kortere opslagtijd van de
    gegevens), wordt ervan uitgegaan dat een kind vanaf de leeftijd van 13 jaar
    alleen kan instemmen met de installatie van de app. Onder deze leeftijd is de
    toestemming van de wettelijke vertegenwoordiger vereist.
</p>
<h2>
    Neemt de app voor het opsporen van contacten geautomatiseerde beslissingen?
</h2>
<p>
    De Contactopsporingsapp neemt geen geautomatiseerde beslissingen met
    betrekking tot een gebruiker in de zin van artikel 22 van de Algemene
    Verordening inzake GegevensBescherming (AVGB).
</p>
<h2>Metwie worden persoonlijke (pseudonieme) gegevens gedeeld?</h2>
<p>Upload naar de centrale server</p>
<p>
    Zoals beschreven in paragraaf 3 en 4 kan de gebruiker gegevens opladen naar de
    centrale server. Deze centrale server wordt gehost door Sciensano in België.
</p>
<p>
    De centrale server bewaart alleen informatie van geïnfecteerde gebruikers als
    zij besluiten om de Geheime Sleutels&nbsp;naar deze server op te laden.
</p>
<p>Distributie naar alle apps</p>
<p>
    Zoals beschreven in paragraaf 3 en 4 worden de naar de centrale server
    opgeladen sleutels dagelijks naar alle apps gedistribueerd. Om redenen van
    efficiëntie kan deze distributie plaatsvinden via een Content Distribution
    Network, d.w.z. een replicatiedienst die ervoor zorgt dat iedereen dezelfde
    gegevens ontvangt zonder het netwerk te overbelasten.
</p>
<p>
    Het delen van persoonsgegevens met nationale&nbsp;aanbieders van Europese
    databanken met betrekking tot&nbsp;vergelijkbare contactopsporingsapps in
    andere landen.
</p>
<p>
    Als de gebruiker in de Contactopsporingsapp aangeeft dat hij/zij een ander
    EU-land heeft bezocht, kunnen de Geheime Sleutels rechtstreeks of via de
    EU-gateway naar de centrale servers van vergelijkbare contactopsporingsapps in
    die EU-landen worden gestuurd, d.w.z. een server die deze sleutels doorstuurt
    naar de andere EU-servers. Een sleutel wordt alleen doorgestuurd naar land A
    als een gebruiker aangeeft dat hij land A heeft bezocht.
</p>
<p>Het delen van persoonlijke gegevens met ICT-leveranciers</p>
<p>
    Door&nbsp;het installeren van de Contactopsporingsapp kunnen Google en Apple
    zien wie de Contactopsporingsapp heeft geïnstalleerd. Zij zorgen er echter
    voor dat het systeem de identiteit van de gebruikers niet met hen deelt.
</p>
<h2>Worden persoonsgegevens doorgegeven aan landen buiten de europese unie?</h2>
<p>
    Persoonsgegevens worden niet doorgegeven aan landen buiten de Europese
    Unie.&nbsp;
</p>
<h2>Hoe lang worden de persoonlijke gegevens bewaard?</h2>
<p>
    De persoonlijke gegevens die op de telefoon van elke gebruiker en op de
    centrale server zijn opgeslagen, worden na 14 dagen automatisch verwijderd.
</p>
<p>
    De Contactopsporingsapp zal in ieder geval gedeactiveerd worden op de datum
    bepaald door de toepasselijke Belgische wetgeving.
</p>
<h2>Hoe worden de persoonsgegevens beschermd?</h2>
<p>
    De ontwikkelaars van het DP-3T systeem hebben veel belang gehecht aan de
    bescherming van persoonsgegevens. Het DP-3T systeem voorziet in de volgende
    privacy- en veiligheidsbescherming:
</p>
<ul>
    <li>
        Het systeem is ontworpen om te voldoen aan de nieuwste cryptografische
        technieken en maatregelen.
    </li>
    <li>
        Alle overdrachten van persoonlijke gegevens worden beveiligd door middel van
        encryptie en indien nodig geauthentiseerd.
    </li>
    <li>
        Persoonlijke gegevens worden voornamelijk opgeslagen op de telefoon van de
        gebruiker en er wordt slechts beperkte informatie naar de centrale server
        gestuurd als de gebruiker besluit deze te versturen (decentrale aanpak).
    </li>
    <li>
        De decentrale aanpak beperkt het risico van misbruik van de persoonsgegevens
        door een centrale autoriteit.
    </li>
</ul>
<p>
    Bovendien wordt de centrale server beschermd door passende technische en
    organisatorische maatregelen, waaronder een strikt toegangsbeheer.
</p>
<h2>Welke rechten hebben de gebruikers?</h2>
<p>
    Onder de voorwaarden van de Algemene Verordening inzake GegevensBescherming
    (AVGB) hebben gebruikers het recht om toegang te krijgen tot hun
    persoonsgegevens, om rectificatie, uitwissing of beperking van de verwerking
    te verzoeken of om bezwaar te maken tegen de verwerking van hun
    persoonsgegevens ("rechten van de betrokkene").
</p>
<p>
    Sciensano zal alleen kunnen reageren op verzoeken van gebruikers wanneer het
    mogelijk is om de gegevens die worden verwerkt in het kader van de
    Contactopsporingsapp te koppelen aan de specifieke gebruiker. Om de gegevens
    aan de gebruiker te kunnen koppelen, zou Sciensano extra gegevens moeten
    verkrijgen. Aangezien de Contactopsporingsapp is gebouwd op technologie die de
    persoonlijke levenssfeer van de gebruikers zoveel mogelijk moet beschermen, is
    het niet wenselijk dat Sciensano aanvullende gegevens verwerkt om de gebruiker
    te identificeren. Op grond van artikel 11 van de AVGB kan Sciensano niet
    worden verplicht om dergelijke aanvullende gegevens te verwerken om de
    gebruiker te identificeren met als enig doel het naleven van de rechten van de
    betrokkene op grond van de AVGB. Dit betekent dat gebruikers in de praktijk
    niet in staat zullen zijn om hun rechten als betrokkene uit te oefenen, tenzij
    er aanvullende informatie aan Sciensano wordt verstrekt.
</p>
<p>
    Gebruikers hebben het recht om een klacht in te dienen bij de Belgische
    Toezichtautoriteit (https://www.gegevensbeschermingsautoriteit.be /
    https://www.autoriteprotectiondonnees.be /
    https://www.dataprotectionauthority.be).
</p>
<h2>Wijzigingen in deze privacyverklaring</h2>
<p>
    Sciensano kan deze privacyverklaring van tijd tot tijd wijzigen. In dat geval
    zal Sciensano de gebruiker van een dergelijke wijziging op de hoogte stellen
    door middel van een kennisgeving in de Contactopsporingsapp.
</p>
