<!DOCTYPE html>
<html>
<head>
    <meta charset="utf-8">
    <title>Privacyverklaring</title>
</head>

<body>
<section>
    <p>
        Deze Contactopsporingsapp werd ontwikkeld in het kader van de uitbraak van het
        Coronavirus en op initiatief van de Belgische overheid.
    </p>
    <p>
        De Contactopsporingsapp is gebaseerd op het "Decentralized Privacy-Preserving
        Proximity Tracing" systeem voor nabijheidsdetectie ("DP-3T systeem")
        ontwikkeld door een internationaal consortium van technologen, juristen,
        ingenieurs en epidemiologen van verschillende universiteiten. Meer
        gedetailleerde informatie over het DP-3T systeem is publiek beschikbaar op
        https://github.com/DP-3T/documents. Daarnaast maakt de Contactopsporingsapp
        gebruik van het Exposure Notification System dat door Google en Apple is
        ontwikkeld. Dit Exposure Notification System stelt de Contactopsporingsapp in
        staat om meldingen naar de gebruiker te sturen, zoals hieronder wordt
        toegelicht. Meer informatie over het systeem voor notificatie van risicovolle
        contacten is beschikbaar op
        <a href="https://www.google.com/covid19/exposurenotifications/"
        >https://www.google.com/covid19/exposurenotifications/</a
        >&nbsp;
    </p>
    <p>
        Het gebruik van de Contactopsporingsapp is volledig vrijwillig. Met andere
        woorden, er is geen enkele verplichting om deze Contactopsporingsapp te
        installeren.
    </p>
    <p>
        De Contactopsporingsapp zal kunnen gebruikt worden in elk land dat ook een
        DP-3T systeem gebruikt. Als een Belgische gebruiker zo'n land bezoekt, kan
        hij/zij ook meldingen ontvangen dat hij/zij in dat land een risicovol contact
        heeft gehad.
    </p>
</section>
<p>&nbsp;</p>
<section>

    <h2>Wie is de controller voor de app voor het opsporen van contacten?</h2>
    <p>
        Deze Contactopsporingsapp wordt aangeboden door Sciensano, een openbare
        instelling met rechtspersoonlijkheid opgericht door de wet van 25 februari
        2018 betreffende de oprichting van Sciensano, met maatschappelijke zetel te
        Juliette Wytsmanstraat 14, B-1050 Elsene en geregistreerd bij de Kruispuntbank
        van Ondernemingen onder het nummer 0693.876.830 (hierna "Sciensano" genoemd).
    </p>
    <p>
        Sciensano wordt beschouwd als de verantwoordelijke voor het verzamelen en
        verwerken van persoonsgegevens via de Contactopsporingsapp in de zin van de
        Algemene Verordening inzake GegevensBescherming (AVGB).
    </p>
    <p>
        Sciensano kan worden gecontacteerd op het hierboven vermelde adres, of
        telefonisch op +32 2 642 51 11 en per e-mail op coronalert@sciensano.be.
    </p>
    <p>
        Sciensano heeft een functionaris voor gegevensbescherming aangesteld die
        bereikbaar is via <a href="mailto:dpo@sciensano.be">dpo@sciensano.be</a>.
    </p>
</section>
<p>&nbsp;</p>
<section>

    <h2>
        Wat is het doel van de app voor het opsporen van contacten en hoe werkt het?
    </h2>
    <p>Nabijheidstracering</p>
    <p>
        Het doel van de Contactopsporingsapp is om te bepalen wie er in de nabijheid
        van een COVID-19-positieve persoon is geweest en dus is blootgesteld aan het
        virus, zonder de identiteit van het contact te onthullen of waar en wanneer
        juist het contact heeft plaatsgevonden. Deze verwerking is gebaseerd op
        redenen van algemeen belang (artikel 6, lid 1, onder e), van de AVGB) en, voor
        zover het gegevens met betrekking tot de gezondheid betreft, op redenen van
        algemeen belang op het gebied van de volksgezondheid (9, lid 2, onder i), van
        de AVGB). De verwerking wordt inderdaad uitgevoerd in het algemeen belang,
        aangezien zij tot doel heeft de verspreiding van COVID-19 in te dijken en de
        bevolking tegen deze epidemie te beschermen.
    </p>
    <p>
        Om dit doel te bereiken genereert de Contactopsporingsapp Geheime Sleutels en
        berekent van deze Sleutels kortstondige (met andere woorden, tijdelijke),
        willekeurige ID's die de telefoon van de gebruiker vertegenwoordigen. Deze
        ID's worden frequent aangepast (elke 10-20 minuten), samen met het Bluetooth
        MAC-adres.
    </p>
    <p>
        De telefoon van de gebruiker zendt deze willekeurige ID's uit en registreert
        ook de willekeurige ID's die worden uitgestuurd door andere telefoons in de
        buurt en slaat deze op samen met de datum, de signaalsterkte en de duur.
    </p>
    <p>
        Om getest te worden voor COVID-19, moet een gebruiker contact opnemen met een
        zorgverlener die een staal neemt en een anonieme identificatiecode van de
        telefoon van de gebruiker in de testserver registreert. Vanaf dat moment zal
        de Contactopsporingsapp regelmatig de testserver controleren, aan de hand van
        deze anonieme identificatiecode, om na te gaan of het testresultaat
        beschikbaar is. Zodra het testresultaat beschikbaar is, zal de
        Contactopsporingsapp de gebruiker informeren over het testresultaat: negatief
        of positief. Als het resultaat positief is, moet de gebruiker contact opnemen
        met de arts en in quarantaine gaan. De gebruiker kan dan beslissen om de
        Geheime Sleutels die de eerder uitgezonden willekeurige ID's genereren (zoals
        verder beschreven in paragraaf&nbsp;4) op te laden naar de centrale server. Om
        onjuist gebruik tot een minimum te beperken, wordt deze upload geautoriseerd
        door de testserver die een autorisatiecode naar de centrale server stuurt.
        Vervolgens worden al deze Geheime Sleutels van de telefoon verwijderd.
    </p>
    <p>
        Behalve als ze worden geüpload, blijven de Geheime Sleutels om de uitgezonden
        willekeurige ID's te genereren voor een periode van maximaal 14 dagen in de
        telefoon. De ontvangen willekeurige ID's verlaten nooit de telefoon en worden
        na 14 dagen vernietigd.
    </p>
    <p>
        Zodra de Geheime Sleutels om de uitgezonden willekeurige ID's te genereren
        door een geïnfecteerde gebruiker naar de centrale server zijn geüpload, kan de
        Contactopsporingsapp van andere gebruikers deze Geheime Sleutels van de server
        halen. Op deze manier kan de app inschatten of de gebruiker voldoende lang en
        voldoende dicht in de buurt geweest is bij een persoon besmet met COVID-19 en
        dus een hoger risico heeft van blootstelling aan het virus. Als de
        Contactopsporingsapp die de gegevens van de server ophaalt een aanzienlijk
        risico op infectie detecteert (d.w.z. dat de gebruiker in de buurt van een
        COVID-19-positieve persoon is geweest), zal zij de gebruiker informeren en
        bepaalde acties aanbevelen door middel van een pushmelding in de app. Het is
        uitsluitend de verantwoordelijkheid van de gebruiker om deze aanbevelingen op
        te volgen.
    </p>
    <p>
        Voor de duidelijkheid en om twijfel te voorkomen, de Contactopsporingsapp doet
        dit NIET:
    </p>
    <ul>
        <li>
            toezicht houden op de naleving van door de overheid opgelegde quarantaine-,
            opsluitings- of sociale afstandsmaatregelen;
        </li>
        <li>volgen van COVID-19 positieve patiënten;</li>
        <li>
            informatie over gebruikers zonder een positief testresultaat doorsturen; en
        </li>
        <li>hotspots of trajecten van COVID-19-positieve patiënten identificeren.</li>
    </ul>
    <p>Beperkte verwerking voor statistische doeleinden</p>
    <p>
        Op basis van de informatie die naar de centrale server wordt geüpload, kan
        Sciensano beperkte geaggregeerde statistieken samenstellen, zoals het tellen
        van het aantal geüploade sleutels per dag en het aantal mensen met een app die
        elke dag positief hebben getest.
    </p>
</section>
<p>&nbsp;</p>
<section>

    <h2>
        Welke persoonsgegevens worden verzameld en verwerkt bij het gebruik van de app
        voor het opsporen van contacten?
    </h2>
    <p>
        Het DP-3T systeem is specifiek ontworpen om het verzamelen en verwerken van
        gegevens tot een minimum te beperken. Bij gebruik van de Contactopsporingsapp
        worden alleen gegevens verzameld waarmee de gebruiker kan worden geïnformeerd
        dat hij of zij mogelijk is blootgesteld aan het virus. De Contactopsporingsapp
        informeert de gebruiker niet wie het mogelijke besmettelijke contact was, of
        waar het contact plaatsvond. De enige informatie die wordt verstrekt is de
        datum van het contact met een hoog risico.
    </p>
    <p>
        Hieronder volgt een gedetailleerde beschrijving van de verzamelde gegevens.
        Aan de hand van de verzamelde gegevens kunnen personen niet rechtstreeks
        worden geïdentificeerd en het is ook niet de bedoeling dat dit gebeurt. Het
        kan echter niet worden uitgesloten dat bijvoorbeeld een gebruiker die ervan op
        de hoogte is gesteld dat hij/zij in nauw contact is geweest met een persoon
        die positief op COVID-19 is getest, die persoon kan identificeren. Daarom
        worden de gegevens over het algemeen als persoonsgegevens beschouwd, zij het
        onder een pseudoniem. De gegevens worden als gezondheidsgerelateerde gegevens
        beschouwd omdat (i) de app vaststelt dat een persoon een risico op infectie
        loopt, (ii) de persoon een test registreert en (iii) de persoon een positief
        testresultaat deelt.
    </p>
    <p>Geheime sleutel</p>
    <p>
        Na installatie genereert de Contactopsporingsapp elke dag een Geheime Sleutel
        die wordt opgeslagen op de telefoon van de gebruiker.
    </p>
    <p>
        De Geheime Sleutels worden gedeeld als de gebruiker meldt dat hij/zij
        gediagnosticeerd is met COVID-19 door deze te uploaden naar de centrale server
        zoals beschreven in paragraaf 3.
    </p>
    <p>
        Om de privacy van de gebruikers te beschermen en om het risico te verkleinen
        dat de personen die Geheime Sleutels opladen na een diagnose met COVID-19
        geïdentificeerd kunnen worden, zal de Contactopsporingsapp van elke gebruiker
        (gemiddeld elke 5 dagen) een dummy Geheime Sleutel opladen naar de centrale
        server.
    </p>
    <p>Tijdelijke willekeurige ID's</p>
    <p>
        Telefoons met de Contactopsporingsapp sturen via Bluetooth willekeurige
        getallen (ID’s) uit, die bestaan uit combinaties van enen en nullen. Deze ID's
        worden berekend met behulp van de Geheime Sleutels. Eenmaal uitgezonden worden
        deze ID's van de telefoon verwijderd.
    </p>
    <p>
        De telefoon ontvangt de ID's die worden uitgezonden door nabijgelegen
        telefoons en slaat de ontvangen ID's lokaal op met de volgende informatie:
        ontvangen ID, signaalsterkte, duur en datum.
    </p>
    <p>
        Deze gegevens van de ontvangen ID's worden veilig opgeslagen op de telefoon en
        verlaten de telefoon nooit.
    </p>
    <p>IP-adres</p>
    <p>Het systeem slaat geen IP-adressen van gebruikers op.</p>
    <p>Verkeersgegevens over de upload</p>
    <p>
        Gebruikers laden hun Geheime Sleutels op naar de centrale server samen met de
        datum waarop de Geheime Sleutel werd gebruikt en de geschatte datum waarop de
        gebruiker besmettelijk werd.
    </p>
    <p>
        De Contactopsporingsapp verzamelt geen locatiegegevens. De gebruiker kan
        echter wel binnen de Contactopsporingsapp aangeven in welk(e) land(en) hij/zij
        op een bepaalde datum is geweest om te kunnen samenwerken met de
        Contactopsporingsapps van andere landen. In dit geval wordt de Geheime Sleutel
        naar het door de gebruiker aangegeven land gestuurd.
    </p>
    <p>
        Alleen gebruikers waarvoor de testserver een autorisatiecode naar de centrale
        server heeft gestuurd, kunnen met succes gegevens naar de centrale server
        uploaden.
    </p>
    <p>Autorisatiecode</p>
    <p>
        Wanneer een gebruiker COVID-19 positief wordt getest, stuurt de testserver een
        autorisatiecode naar de centrale server. Wanneer een gebruiker zijn Geheime
        Sleutels wil opladen, controleert de centrale server of hij een
        autorisatiecode voor deze specifieke gebruiker heeft ontvangen. Als de
        centrale inderdaad een autorisatiecode heeft ontvangen voor deze specifieke
        gebruiker, zal de gebruiker de Geheime Sleutels kunnen opladen.
    </p>
    <p>Bezochte landen</p>
    <p>
        De gebruiker kan ervoor kiezen om in de Contactopsporingsapp aan te geven
        welke landen hij/zij heeft bezocht. Daarnaast verzamelt of verwerkt de
        Contactopsporingsapp geen andere locatiegegevens.
    </p>
    <p>Persoonlijke gegevens van kinderen</p>
    <p>
        Rekening houdend met het feit dat de Contactopsporingsapp gericht is op de
        bescherming van de gezondheid en dat het gebruik ervan kan worden beschouwd
        als een handeling van persoonlijke aard, en gezien de garanties die worden
        geboden om de risico's voor de gebruikers van de app sterk te beperken
        (vrijwillig gebruik, beperkte en gepseudoniemiseerde gegevens, kortere
        opslagtijd van de gegevens), wordt ervan uitgegaan dat een kind vanaf de
        leeftijd van 14 jaar alleen kan instemmen met het downloaden van de
        applicatie. Onder deze leeftijd is de toestemming van de wettelijke
        vertegenwoordiger vereist.
    </p>
    <p>
        Deze toestemming moet bijzonder goed worden toegelicht en vereist daarom de
        mededeling van specifieke informatie, aangepast aan de leeftijd van de
        minderjarige (taal, lengte van het document, gebruikte lettertype, enz.) Deze
        informatie moet op twee momenten worden meegedeeld: vóór het downloaden van de
        app en op het moment van een positieve test, voordat de Geheime Sleutels
        worden opgeladen.
    </p>
</section>
<p>&nbsp;</p>
<section>

    <h2>
        Neemt de app voor het opsporen van contacten geautomatiseerde beslissingen?
    </h2>
    <p>
        De Contactopsporingsapp neemt geen geautomatiseerde beslissingen met
        betrekking tot een gebruiker in de zin van artikel 22 van de Algemene
        Verordening inzake GegevensBescherming (AVGB).
    </p>
</section>
<p>&nbsp;</p>
<section>

    <h2>Met wie worden persoonlijke gegevens gedeeld?</h2>
    <p>Upload naar de centrale server</p>
    <p>
        Zoals beschreven in paragraaf 3 en 4 kan de gebruiker gegevens uploaden naar
        de centrale server. Deze centrale server wordt gehost onder de
        verantwoordelijkheid van Sciensano.
    </p>
    <p>
        De centrale server bewaart alleen informatie van geïnfecteerde gebruikers als
        zij besluiten om de Geheime Sleutels naar deze server op te laden.
    </p>
    <p>Distributie naar alle apps</p>
    <p>
        Zoals beschreven in paragraaf 3 en 4 worden de naar de centrale server
        opgeladen sleutels dagelijks naar alle apps gedistribueerd. Om redenen van
        efficiëntie kan deze distributie plaatsvinden via een Content Distribution
        Network.
    </p>
    <p>
        Het delen van persoonsgegevens met nationale aanbieders van Europese
        databanken voor vergelijkbare contactopsporingsapps in andere landen
    </p>
    <p>
        Als de gebruiker in de Contactopsporingsapp aangeeft dat hij/zij een ander
        EU-land heeft bezocht, kunnen de Geheime Sleutels rechtstreeks of via de
        EU-gateway naar de centrale servers van vergelijkbare contactopsporingsapps in
        die EU-landen worden gestuurd.
    </p>
    <p>Het delen van persoonlijke gegevens met ICT-leveranciers</p>
    <p>
        Door het installeren van de Contactopsporingsapp, kunnen Google en Apple zien
        wie de Contactopsporingsapp heeft geïnstalleerd. Zij zorgen er echter voor dat
        het systeem de identiteit van de gebruikers niet met hen deelt.
    </p>
</section>
<p>&nbsp;</p>
<section>

    <h2>Worden persoonsgegevens doorgegeven aan landen buiten de europese unie?</h2>
    <p>
        Persoonsgegevens worden niet doorgegeven aan landen buiten de Europese Unie.
    </p>
</section>
<p>&nbsp;</p>
<section>

    <h2>Hoe lang worden de persoonlijke gegevens bewaard?</h2>
    <p>
        De persoonlijke gegevens die op de telefoon van elke gebruiker en op de
        centrale server zijn opgeslagen, worden na 14 dagen automatisch verwijderd.
    </p>
    <p>
        De Contactopsporingsapp zal in ieder geval gedeactiveerd worden op de datum
        bepaald door de toepasselijke Belgische wetgeving.
    </p>
</section>
<p>&nbsp;</p>
<section>

    <h2>Hoe worden de persoonsgegevens beschermd?</h2>
    <p>
        De ontwikkelaars van het DP-3T systeem hebben veel belang gehecht aan de
        bescherming van persoonsgegevens. Het DP-3T systeem voorziet in de volgende
        privacy- en veiligheidsbescherming:
    </p>
    <ul>
        <li>
            Het systeem is ontworpen om te voldoen aan de nieuwste cryptografische
            technieken en maatregelen.
        </li>
        <li>
            Alle overdracht van persoonlijke gegevens wordt beschermd door middel van
            geauthentiseerde encryptie.
        </li>
        <li>
            Persoonlijke gegevens worden voornamelijk opgeslagen op de telefoon van de
            gebruiker en er wordt slechts beperkte informatie naar de centrale server
            gestuurd als de gebruiker besluit deze te versturen (decentrale aanpak).
        </li>
        <li>
            De decentrale aanpak beperkt het risico van misbruik van de persoonsgegevens
            door een centrale autoriteit.
        </li>
    </ul>
    <p>
        Bovendien wordt de centrale server beschermd door passende technische en
        organisatorische maatregelen, waaronder een strikt toegangsbeheer.
    </p>
</section>
<p>&nbsp;</p>
<section>

    <h2>Welke rechten hebben de gebruikers?</h2>
    <p>
        Onder de voorwaarden van de AVGB hebben gebruikers het recht om toegang te
        krijgen tot hun persoonsgegevens, om rectificatie, uitwissing of beperking van
        de verwerking te verzoeken of om bezwaar te maken tegen de verwerking van hun
        persoonsgegevens ("rechten van de betrokkene").
    </p>
    <p>
        Sciensano zal alleen kunnen reageren op verzoeken van gebruikers wanneer het
        mogelijk is om de gegevens die worden verwerkt in het kader van de
        Contactopsporingsapp te koppelen aan de specifieke gebruiker. Om de gegevens
        aan de gebruiker te kunnen koppelen, zou Sciensano extra gegevens moeten
        verkrijgen. Aangezien de Contactopsporingsapp is gebouwd op technologie die de
        persoonlijke levenssfeer van de gebruikers zoveel mogelijk moet beschermen, is
        het niet wenselijk dat Sciensano aanvullende gegevens verwerkt om de gebruiker
        te identificeren. Op grond van artikel 11 van de AVGB kan Scienscano niet
        worden verplicht om dergelijke aanvullende gegevens te verwerken om de
        gebruiker te identificeren met als enig doel het naleven van de rechten van de
        betrokkene op grond van de AVGB. Dit betekent dat gebruikers in de praktijk
        niet in staat zullen zijn om hun rechten als betrokkene uit te oefenen, tenzij
        er aanvullende informatie aan Sciensano wordt verstrekt.
    </p>
    <p>
        Gebruikers hebben het recht om een klacht in te dienen bij de Belgische
        toezichthoudende autoriteit (<a
            href="http://www.gegevensbeschermingsautoriteit.be"
    >https://www.gegevensbeschermingsautoriteit.be</a
    >&nbsp;<a href="http://www.autoriteprotectiondonnees.be"
    >https://www.autoriteprotectiondonnees.be</a
    >&nbsp;<a href="http://www.dataprotectionauthority.be"
    >https://www.dataprotectionauthority.be</a
    >).
    </p>
</section>
<p>&nbsp;</p>
<section>

    <h2>Wijzigingen in deze privacyverklaring</h2>
    <p>
        Sciensano kan deze privacyverklaring van tijd tot tijd wijzigen. In dat geval
        zal Sciensano de gebruiker van een dergelijke wijziging op de hoogte stellen
        door middel van een kennisgeving in de Contactopsporingsapp.
    </p>
</section>
<p>&nbsp;</p>


</body>
</html>
